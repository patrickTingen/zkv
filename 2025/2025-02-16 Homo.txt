# Homo

Homoooo! Ik kijk op, maar het is niet aan mij gericht, maar aan de man aan de overkant van de straat. Waarom roep je dat? Vraag ik de alfa-aap die het roept. Hij is een vuile homo, is het antwoord.

Denk even na, zeg ik, als hij homo is, zit hij niet achter de vrouwen aan, dus meer voor jou.

Het duurt even maar dan klikken beide hersencellen in elkaar; ja, dat is zo, homo's goed! Ben jij homo? Nee, geef ik toe. 

Heterooooo! Roept hij en komt vervolgens dreigend op mij af. 

16-02-2025
https://mastodon.nl/@PatrickTingen/114014995160962455