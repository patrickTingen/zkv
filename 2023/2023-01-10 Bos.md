# Bos

Ik loop met Alex het bos in. Hij heet geen Alex, maar het moest met een "A" beginnen en dit schoot me het eerste te binnen. 

Als we er zijn laat ik hem graven. Een diepte van anderhalve meter is wel genoeg, schat ik in. Zo groot is hij nou ook weer niet. Hij gaat er in staan, ik gooi het weer dicht en daarna kijkt hij me verwachtingsvol aan, met alleen zijn hoofd nog boven de grond: "wat nu?" vraagt hij.  

Dan pak ik de ducttape, plak zijn mond dicht en vertrek. De eerste letter is klaar. 

10-1-2023
https://mastodon.nl/@PatrickTingen/109664321502141343