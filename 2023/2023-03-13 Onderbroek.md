# Onderbroek

Roels ochtendritueel bestond uit het slingeren van zijn onderbroek vanaf zijn enkel naar zijn hoofd. Op het hoofd opvangen betekende een goede dag, missen een slechte. 

Dat ging lang goed en hij werd er steeds beter in. En afhankelijker van, want zijn dagen waren een stuk beter geworden. Maar hierdoor hing er wel veel van dit moment af.

Toen Anja dan ook op een ochtend de onderbroek uit de lucht plukte nog voor hij op Roels hoofd terecht kon komen, was het dan ook snel afgelopen met haar.

13-3-2023
https://mastodon.nl/@PatrickTingen/110016158189487638