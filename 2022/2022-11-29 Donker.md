# Donker

Donker. Natuurlijk, hij reed de stad uit, dan heb je dat, maar waar zat het lichtknopje op die schijtauto? Ze hadden ook gewoon een BMW moeten jatten want die had hij zelf ook, dan wéét je tenminste waar de knopjes zitten. Maar nee, kut-Freddie moest zo nodig deze hebben want "DiE vAlT mInDeR oP". Ondertussen was kut-Freddie aardig stil geworden op de achterbank. Die wond was misschien toch erger dan gedacht. Moest hij nou naar een ziekenhuis of zo? Verdomme, dan was hij er helemaal bij.

29-11-2022
https://mastodon.nl/@PatrickTingen/109426128574861672