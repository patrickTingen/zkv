# Koffiemachine

Een druk op de knop. Gereutel. En dan zwart goud, zoals het heet. Althans, dat was wat Erik verwachtte toen hij op 'zwart, extra sterk, twee suiker' drukte. Maar in plaats daarvan alleen stilte. 

Het duurde even voor Erik dit mentaal verwerkt had, maar al snel zag hij de voordelen. Turend in zijn kopje stilte bedacht hij wat hij hier wel niet allemaal mee kon doen. De mogelijkheden leken hem ineens eindeloos. En dat klopte; de afdelingsvergaderingen zouden nooit meer hetzelfde zijn. 

7-11-2022
https://mastodon.nl/@PatrickTingen/109287560366211365